---
title: "Διατηρήστε το Android ανοιχτό"
lang: el
description: "Υπερασπίζοντας το Android ως μία ελεύθερη, ανοιχτή πλατφόρμα για την οποία όλοι να μπορούν να δημιουργούν εφαρμογές."

# localizable sections for the footer text
contant_header: "Επικοινωνία"
contact_email: "Ηλεκτρονικό ταχυδρομείο"
site_problems_header: "Προβλήματα"
site_report_issues: "Αναφέρετε ζητήματα στην ιστοσελίδα"
site_disclaimer: "**Προσοχή:** Αυτόν τον ιστότοπο τον έχει αναλάβει μη κερδοσκοπικά η κοινότητα. Λειτουργεί μόνο για σκοπούς εκπαίδευσης και πληροφόρησης."
site_privacy: "**Ιδιωτικότητα:** Αυτός ο ιστότοπος δεν χρησιμοποιεί cookies και δεν επιχειρεί καμία παρακολούθηση ή καταγραφή."
site_copyright: "**Πνευματικά δικαιώματα:** Κανένα. Αυτό το έργο φέρει τη σήμανση"

open_letter_cta: "Διαβάστε την ανοιχτή επιστολή μας κατά του προγράμματος επαλήθευσης προγραμματιστών Android"
open_letter_header: "Ανοιχτό Γράμμα"
open_letter_description: "Ένα ανοιχτό γράμμα για την υπεράσπιση του Android ως μία ελεύθερη, ανοιχτή πλατφόρμα."
---

Τον Αύγουστο του 2025, η Google [ανακοίνωσε](https://developer.android.com/developer-verification) ότι από τον Σεπτέμβριο του 2026,
δεν θα είναι πια δυνατή η ανάπτυξη εφαρμογών για την πλατφόρμα Android
χωρίς να γίνει πρώτα η εγγραφή του προγραμματιστή κεντρικά στην Google.
Αυτή η εγγραφή θα περιλαμβάνει:

- Την πληρωμή ενός τέλους στην Google.
{:.li-list .li-money}
- Την αποδοχή των Όρων και Προϋποθέσεων της Google.
{:.li-list .li-terms}
- Την παροχή κυβερνητικής ταυτότητας.
{:.li-list .li-id}
- Το ανέβασμα στοιχείων για το ιδιωτικό κλειδί του προγραμματιστή.
{:.li-list .li-signing}
- Την παράθεση όλων των τρέχοντων και μελλοντικών αναγνωριστικών εφαρμογών.
{:.li-list .li-appids}

## Τι σημαίνει αυτό για τα δικαιώματά σου

➤ Εσύ, **ο καταναλωτής**, αγόρασες την συσκευή Android σου πιστεύοντας στην υπόσχεση της Google ότι η πλατφόρμα αποτελούσε μία ανοιχτή υπολογιστική πλατφόρμα, και ότι θα μπορούσες να τρέξεις οποιοδήποτε λογισμικό επέλεγες σε αυτήν. Αντιθέτως, από τον Σεπτέμβριο του 2026, η Google θα αναγκάσει το λειτουργικό σύστημά σου να δεχθεί μία ενημέρωση χωρίς την συναίνεσή σου, η οποία σου αφαιρεί αυτό το δικαίωμα αμετάκλητα και σε αφήνει στο έλεος της κρίσης της όσον αφορά το λογισμικό που επιτρέπεται να εμπιστεύεσαι.

➤ Εσύ, **ο δημιουργός**, δεν μπορείς πλέον να αναπτύξεις μία εφαρμογή και να την διαμοιραστείς απευθείας με τους φίλους, την οικογένεια, και την κοινότητα χωρίς πρώτα να πάρεις την έγκριση της Google. Η υπόσχεση του Android — και ένα εμπορικό πλεονέκτημα που έχει χρησιμοποιήσει για την διάκρισή του από το iPhone — ήταν πάντα ότι είναι "ανοιχτό". Αλλά η Google ξεκάθαρα νιώθει πως έχει αρκετό έλεγχο στο οικοσύστημα του Android, ώστε να μπορεί πλέον να εγκαταλείψει αυτήν την αρχή με προκατάληψη κι ασυδοσία.

➤ Εσύ, **η πολιτεία**, παραχωρείς τα δικαιώματα των πολιτών σου και την ίδια σου την ψηφιακή κυριαρχία σε μία εταιρία με ένα ιστορικό ρεκόρ συμβιβασμού με τις εξωδικαστικές απαιτήσεις των απολυταρχικών καθεστώτων για να αφαιρέσουν πλήρως νόμιμες εφαρμογές που τυχαίνει να αντιπαθούν. Το λογισμικό που είναι κρίσιμο στην λειτουργία των επιχειρήσεων και κυβερνήσεών σου θα είναι στο έλεος των αδιαφανών ιδιοτροπιών μιας μακρινής κι ανεύθυνης εταιρίας.

<div class="callout-warning">

### Ενημέρωση: Η Google **δεν** έχει «υποχωρήσει» από την επαλήθευση προγραμματιστών {#clarification}

Σε αντίθεση με μια ασαφή [αναφορά](https://android-developers.googleblog.com/2025/11/android-developer-verification-early.html) σε μια πιθανή «προχωρημένη ροή» που ενδέχεται τελικά να επιτρέψει σε «έμπειρους χρήστες να αποδεχτούν τους κινδύνους εγκατάστασης λογισμικού που δεν είναι επαληθευμένο», η [περιγραφή του προγράμματος](https://developer.android.com/developer-verification) της Google εξακολουθεί να δηλώνει ξεκάθαρα ότι:

> Από τον Σεπτέμβριο του 2026, το Android θα απαιτεί όλες οι εφαρμογές να είναι εγγεγραμμένες από επαληθευμένους προγραμματιστές προκειμένου να εγκατασταθούν σε πιστοποιημένες συσκευές Android

Μέχρι να παρουσιάσουν αποδείξεις ότι θα είναι δυνατόν να παρακαμφθεί η διαδικασία επαλήθευσης χωρίς αδικαιολόγητα εμπόδια, πρέπει να πιστεύουμε αυτό που αναφέρεται στην επίσημη σελίδα τους: ότι **όλες** οι εφαρμογές από μη εγγεγραμμένους προγραμματιστές **θα αποκλείονται** μόλις η απαγόρευσή τους τεθεί σε ισχύ.

</div>

## Πώς μπορείς να βοηθήσεις {#help}

### Προγραμματιστές: Αντισταθείτε κι αρνηθείτε {#developers}

Αν είσαι προγραμματιστής εφαρμογών, _**μην εγγραφείς**_ στο πρόγραμμα πρώιμης πρόσβασης ή κάνεις επαλήθευση ταυτότητας ή αποδεχθείς πρόσκληση στην Κονσόλα Προγραμματιστών του Android (Android Developer Console). Απάντα (ευγενικά) σε κάθε πρόσκληση με μια λίστα από τις ανησυχίες και τις αντιρρήσεις σου.

—— _Μόνο με την συγκατάθεση των προγραμματιστών μπορεί το σχέδιο κατάληψής τους να επιτύχει._ ——

Αποθάρρυνε συναδέλφους προγραμματιστές και οργανισμούς από την εγγραφή τους στο πρόγραμμα. Χρησιμοποίησε φόρουμ κοινότητας, κοινωνικά δίκτυα, και δημοσιεύσεις σε blog για να διαδώσεις το μήνυμα. Συμπερίλαβε την [βιβλιοθήκη FreeDroidWarn](https://github.com/woheller69/FreeDroidWarn) στον κώδικά σου για να πληροφορήσεις τους χρήστες των εφαρμογών σου.

Αν είσαι υπάλληλος στην Google ή απλώς έχεις καλή συνείδηση κι έχεις επιπλέον πληροφορίες για το πρόγραμμα, περιλαμβάνοντας λεπτομέρειες της υλοποίησης ή παραπάνω αιτίες για την υλοποίηση αυτού, παρακαλώ επικοινωνήστε με το [tips@keepandroidopen.org](mailto:tips@keepandroidopen.org) από μία συσκευή _εκτός περιβάλλοντος εργασίας_ κι από έναν λογαριασμό email _εκτός GMail_. Η πληροφορίες σου θα διατηρηθούν με πλήρη εχεμύθεια.

### Όλοι: Κάντε την φωνή σας να ακουστεί {#everyone}

- [Εγκαταστήστε το F-Droid](https://f-droid.org) στη συσκευή/συσκευές Android σας. Όσο περισσότεροι άνθρωποι χρησιμοποιούν εναλλακτικά καταστήματα εφαρμογών, τόσο πιο δύσκολο θα είναι να τα κλείσουν.
- Προσφέρετε ανατροφοδότηση κατευθείαν στην Google χρησιμοποιώντας την [έρευνα για τις απαιτήσεις της επαλήθευσης προγραμματιστών του Android](https://docs.google.com/forms/d/e/1FAIpQLSfN3UQeNspQsZCO2ITkdzMxv81rJDEGGjO-UIDDY28Rz_GEVA/viewform?pli=1).
- Κάντε τη φωνή σας να ακουστεί στα κοινωνικά δίκτυα και με δημοσιεύσεις σε blog, και παραπέμψτε στο <https://keepandroidopen.org>.
- Καταπολεμήστε το αστροτούρφινγκ: όταν συναντάτε ύποπτες δημοσιεύσεις σε φόρουμ κοινότητας ή κοινωνικά δίκτυα που υποστηρίζουν αυτήν την πολιτική («Λοιπόν, βασικά...»), αντιμετωπίστε τες και μην ντρέπεστε.
- Βοηθήστε αυτό το έργο [προσθέτοντας σε αυτήν τη σελίδα](https://github.com/keepandroidopen/keepandroidopen.github.io/blob/main/src/content/pages/el/index.md) περισσότερες χρήσιμες πληροφορίες.
- [Υπογράψτε αυτό το υπόμνημα στο change.org](https://www.change.org/p/stop-google-from-limiting-apk-file-usage)

### Ιδιοκτήτες ιστοσελίδων: Δείξτε την υποστήριξη σας {#webmasters}

[Προσθέστε το banner αντίστροφης μέτρησης στον ιστότοπό σας](/banner) με μόνο μια ετικέτα `<script>` - χωρίς εξαρτήσεις, 20 ενσωματωμένες μεταφράσεις, πλήρως προσαρμόσιμες.
