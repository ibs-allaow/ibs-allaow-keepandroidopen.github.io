---
title: "اندروید را باز نگه دارید!"
lang: fa
description: "تلاشی برای اعلام اندروید به عنوان یک سکّوی رایگان، آزاد برای همگان که به راحتی برنامه‌های خود را بر پایهٔ آن، عرضه کنند."

# localizable sections for the footer text
contact_header: "ارتباط"
contact_email: "رایانامه"
site_problems_header: "مشکلات"
site_report_issues: "گزارش مشکلات"
site_disclaimer: "**تکذیبیه:** این یک وبگاه با توسعهٔ جامعه و بدون تعهّد تجاری است. این وبگاه صرفاً برای اهداف آموزشی و اطّلاع‌رسانی اجرا می‌شود."
site_privacy: "**حریم خصوصی:** این وبگاه از هیچ کوکی‌ای استفاده نمی‌کند و هیچ‌گونه پیمایشی و نگهداری‌ای از اطّلاعات کاربر صورت نمی‌گیرد."
site_copyright: "**حقّ‌تکثیر:** هیچ. این اثر عرضه شده تحت پروانهٔ"

lockdown_banner: "اندروید یک سکّوی بسته خواهد شد"
open_letter_header: "نامهٔ سرگشاده"
open_letter_description: "یک نامهٔ سرگشاده به جهت اعلام اندروید به عنوان یک سکّوی رایگان و باز."
---

در اوت ۲۰۲۵، گوگل، [اعلام کرد](https://developer.android.com/developer-verification) که پس از سپتامبر ۲۰۲۶،
دیگر امکان توسعهٔ برنامه‌ها برای اندروید، بدون ثبت‌نام قبلی در سامانهٔ مرکزی گوگل،
وجود نخواهد داشت.

این ثبت‌نام موارد زیر را در بر خواهد داشت:

- پرداخت هزینه به گوگل
{:.li-list .li-money}
- پذیرش ضوابط و شرایط گوگل
{:.li-list .li-terms}
- ارائهٔ اسناد هویّتی دولتی
{:.li-list .li-id}
- بارگذاری مدارک کلید امضای خصوصی توسعه‌دهنده
{:.li-list .li-signing}
- لیست کردن تمامی شاخص‌های (آیدی) برنامه‌های کنونی و آینده
{:.li-list .li-appids}

## این برای حقوق شما به چه معناست

➤ شما، به عنوان **مشتری**، دستگاه اندرویدی‌ای خریده‌اید با باور به این مورد که اندروید یک سکّوی رایانش باز و آزاد است و شما می‌توانید هر نرم‌افزاری که مایل باشید را روی آن، اجرا کنید.
به جای آن، پس از سپتامبر ۲۰۲۶، آن‌ها به‌روزرسانی‌های اجباری‌ای به سیستم‌عامل شما تحمیل می‌کنند که باعث می‌شود این حق از شما گرفته شود و شما را مجبور به پذیرش قضاوت‌ها و دستورات آن‌ها در خصوص نرم‌افزارهایی که می‌توانید به آن‌ها اعتماد کنید، می‌کند.

➤ شما، به عنوان **سازنده**، دیگر نمی‌توانید یک برنامه را بسازید و آن را به شکل مستقیم، با دوستان، اعضای خانواده و جامعه، بدون اجازهٔ گوگل به اشتراک بگذارید. وعدهٔ اندروید (که با این ویژگی تبلیغاتی، خود را از این آیفون تمیز می‌داد) همیشه به عنوان «آزاد» شناخته می‌شد ولی گوگل به شکل واضح، اذعان کرده است که آن‌ها یک قفل بر روی زیست‌بوم اندروید می‌خواهند؛ به همراه سازوکاری دستورمند که اکنون می‌تواند این هدف را با غرض و مصونیّت، از میان ببرد.

➤ شما، به عنوان **دولت**، در حال واگذاری حقوق شهروندان خود و همچنین حاکمیت دیجیتال، به شرکتی هستید که سابقه‌ای روشن در تبعیت از مطالبات فراقضایی رژیم‌های اقتدارگرا برای حذف برنامه‌های کاملاً قانونی - صرفاً به این دلیل که آن‌ها را نمی‌پسندند - دارد. نرم‌افزارهایی که برای ادارهٔ کسب‌وکارها و نهادهای دولتی شما حیاتی‌اند، در نهایت در گروی امیال مبهم و تصمیمات غیرشفاف یک شرکت دوردست و غیر پاسخگو، قرار خواهند گرفت.

<div class="callout-warning">

### به‌روزرسانی: گوگل همچنان از تأیید توسعه‌دهندگان **دست نکشیده** است {#clarification}

برخلاف [اشاره‌ای](https://android-developers.googleblog.com/2025/11/android-developer-verification-early.html)
 مبهم به یک «فرآیند پیشرفته» احتمالی که شاید در آینده به «کاربران باتجربه اجازه دهد ریسک نصب نرم‌افزار تأییدنشده را بپذیرند»، [توضیحات گوگل دربارهٔ این رویکرد](https://developer.android.com/developer-verification) همچنان به صراحت بیان می‌کند که:

"Starting in September 2026, Android will require all apps to be registered by verified developers in order to be installed on certified Android devices"

تا زمانی که آن‌ها مدارکی دال بر امکان دور زدن پروسهٔ تأیید، بدون هیچ فشاری را ارائه دهند، ما باید محتویات صفحهٔ رسمی آن‌ها را، این‌گونه تفسیر کنیم: زمانی که قفل آن‌ها اجرایی شود، **تمامی** برنامه‌هایی که از توسعه‌دهندگان ثبت‌نام نشده انتشار یافته‌اند، **مسدود خواهند شد**.

</div>

## چگونه می‌توانید کمک کنید؟ {#help}

### توسعه‌دهندگان: مقاومت کنید و نپذیرید {#developers}

اگر شما یک توسعه‌دهندهٔ برنامه هستید، برای برنامه‌های دسترسی اوّلیّه، اجرای تأیید هویّت و یا پذیرش دعوت به کنسول توسعه‌دهندگان اندروید، _**ثبت‌نام نکنید**_. به تمامی دعوت‌ها با ارائهٔ لیستی از دغدغه‌ها و مسائل، به طور مؤدبانه پاسخ دهید.

—— _این مهمّ فقط به وسیلهٔ همیاری و همکاری توسعه‌دهندگان است که می‌تواند از برنامهٔ آن‌ها، جلوگیری کند._ ——

از توسعه‌دهندگان و سازمان‌ها دعوت کنید که چنین کنند. از تالارهای گفتگو، شبکه‌های اجتماعی و وبلاگ‌ها استفاده کنید تا پیغام را برسانید. [کتابخانهٔ FreeDroidWarn](https://github.com/woheller69/FreeDroidWarn) را به کد خود اضافه کنید تا کاربران برنامه‌تان را مطّلع سازید. اگر شما مالک یک وبگاه هستید، به بالای صفحهٔ خود،[اعلامیهٔ شمارش معکوس](/banner) را اضافه کنید.

اگر شما یک کارمند گوگل یا یک پیمانکار با وجدان هستید و در رابطه با برنامه، اطّلاعات به خصوصی شامل جزئیات پیاده‌سازی‌های فنّی برنامه‌ریزی شده یا جزئیاتی دیگری دارید، لطفاً از یک دستگاه _غیر کاری_ و یک حساب _غیر گوگل_، با آدرس [tips@keepandroidopen.org](mailto:tips@keepandroidopen.org) تماس بگیرید. اطّلاعات شما محفوظ خواهد ماند.

### همگان: صدای خود را به گوش دیگران برسانید {#everyone}

- [اف‌دروید](https://f-droid.org) را بر روی دستگاه اندرویدیتان نصب کنید. هر چه مردم از فروشگاه‌های نرم‌افزاری مجزّایی استفاده کنند، خاموش کردن آن‌ها، سخت‌تر خواهد بود.
- به وسیلهٔ [پرسش نیازمندی‌های تأیید توسعه‌دهندگان اندروید](https://docs.google.com/forms/d/e/1FAIpQLSfN3UQeNspQsZCO2ITkdzMxv81rJDEGGjO-UIDDY28Rz_GEVA/viewform?pli=1) مستقیماً به خود گوگل بازخورد خود را ارائه دهید.
- صدای خود را در شبکه‌های اجتماعی و وبلاگ‌های خود، به گوش دیگران برسانید و پیوندی به وبگاه <https://keepandroidopen.org> دهید.
- با کارزارهای ساختگی مبارزه کنید: هنگامی که در تالارهای گفتگو و شبکه‌های اجتماعی، با فرسته‌های مشکوک مواجه می‌شوید، آن‌ها را به چالش کشیده و در برابر آن‌ها، خجالت نکشید.
- با [ویرایش این صفحه](https://github.com/keepandroidopen/keepandroidopen.github.io/blob/main/src/content/pages/en/index.md) و اضافه کردن اطّلاعات مفید، به این پروژه کمک کنید.
- [کارزار change.org مربوطه را امضا کنید](https://www.change.org/p/stop-google-from-limiting-apk-file-usage?recruiter=1370041382&recruited_by_id=fddec6e0-0e30-11f0-a55d-cd0eb0fd0ac4)

### مالکان وبگاه‌ها: حمایت خود را نشان دهید {#webmasters}

[اعلامیهٔ شمارش معکوس](/banner) را با یک برچسب `<script>` به وبگاه خود اضافه کنید. بدون هیچ‌گونه وابستگی‌ای، همراه با ۲۱ زبان و کاملاً قابل شخصی‌سازی
