---
title: "Keep Android Open"
lang: da
description: "Et forsvar for Android som en fri og åben platform, hvor alle kan udvikle apps."

# localizable sections for the footer text
contact_header: "Kontakt"
contact_email: "E-mail"
site_problems_header: "Problemer"
site_report_issues: "Rapporter problemer med hjemmesiden"
site_disclaimer: "**Ansvarsfraskrivelse:** Denne hjemmeside er et fællesskabsdrevet, ikke-kommercielt initiativ. Den drives udelukkende til informations- og læringsformål."
site_privacy: "**Privatliv:** Denne hjemmeside bruger ingen cookies og foretager hverken sporing eller logning af brugere."
site_copyright: "**Ophavsret:** Ingen. Dette værk er licenseret under"
open_letter_cta: "Læs vores åbne brev mod Android Developer Verification-programmet"
open_letter_header: "Åbent brev"
open_letter_description: "Et åbent brev til at fremme Android som en fri og åben platform."
---

I august 2025 [annoncerede](https://developer.android.com/developer-verification) Google, at det fra september 2026 ikke længere vil være muligt at udvikle apps til Android-platformen uden først at registrere sig hos Google.
Denne registrering vil omfatte:

- Betaling af et gebyr til Google
{:.li-list .li-money}
- Accept af Googles vilkår og betingelser
{:.li-list .li-terms}
- Udlevering af gyldig offentlig legitimation
{:.li-list .li-id}
- Upload af dokumentation for udviklerens private signeringsnøgle
{:.li-list .li-signing}
- Oplistning af alle nuværende og fremtidige app-id’er
{:.li-list .li-appids}

## Hvad det betyder for dine rettigheder

➤ Du, **forbrugeren**, købte din Android-enhed i tillid til Googles løfte om, at det var en åben computerplatform, hvor du helt selv kunne bestemme, hvilken software du ville køre. Men fra september 2026 vil Google konsekvent fremtvinge installation af en opdatering til dit operativsystem – uden dit samtykke – som permanent blokerer denne ret. Dette gør dig fuldstændig afhængig af Googles vurdering af, hvilke apps du fremover må "stole på" og dermed installere på din enhed.


➤ Du, **udvikleren**, vil ikke længere kunne udvikle en app og dele den direkte med venner, familie og dit fællesskab, uden først at få Googles godkendelse. Løftet ved Android – og et af de vigtigste argumenter, systemet altid har brugt for at adskille sig iPhone – har altid været dets åbenhed. Men Google mener åbenbart, at de nu har tilstrækkelig kontrol over Android-økosystemet og tilstrækkelig regulatorisk indflydelse til uden videre at kunne opgive dette princip.

➤ Du, **staten**, overlader dine borgeres rettigheder og din egen digitale suverænitet til en virksomhed, der har en historik med at efterkomme udenretslige krav fra autoritære regimer, om at fjerne fuldt lovlige apps som de ikke bryder sig om. Den software, som er afgørende for driften af virksomheder og myndigheder, vil dermed være overladt til en fjern og ukontrollerbar virksomhed, som opererer uden gennemsigtighed og ansvar.


<div class="callout-warning">

### Opdatering: Google har **ikke** “trukket i land” med udviklerverificering{#clarification}

På trods af en usikker [omtale](https://android-developers.googleblog.com/2025/11/android-developer-verification-early.html) af en mulig "avanceret måde", som måske på sigt kan give "erfarne brugere" mulighed for at "acceptere risikoen ved at installere software, som ikke er verificeret", siger Googles [beskrivelse af programmet](https://developer.android.com/developer-verification) stadig helt klart:

> Fra september 2026 skal alle Android-apps være registreret af verificerede udviklere for at kunne installeres på certificerede Android-enheder.

Indtil Google fremlægger konkret dokumentation for, at det vil være muligt at komme uden om verificeringsprocessen uden urimelige hindringer, må vi tage deres officielle side på ordet: at **alle** apps fra ikke-registrerede udviklere **vil blive blokeret**, når opdateringen træder i kraft.

</div>

## Sådan kan du hjælpe {#help}

### Udviklere: Modstå og afvis {#developers}

Hvis du er app-udvikler, så _**ikke tilmeld dig**_ early access-programmet, gennemfør ikke identitetsverificering, og accepter ikke invitationer til Android Developer Console. Svar (høfligt) på enhver invitation ved at forklare dine bekymringer og indvendinger.

—— _Det er kun gennem udviklernes accept, at Googles overtagelsesplan måske kan lykkes._

Opfordre andre udviklerer og organisationer til ikke at registrere sig.
Brug fællesskabsforumer, sociale medier og blogindlæg til at sprede budskabet.
Tilføj [FreeDroidWarn-biblioteket](https://github.com/woheller69/FreeDroidWarn) til dit projekt for at informere dine brugere. Hvis du driver en hjemmeside, så overvej at [tilføje nedtællingsbanneret](/banner) til toppen af din side.

Hvis du er ansat hos Google eller på anden måde er tilknyttet udviklerverificeringen med samvittigheden i behold, og du har yderligere indsigt i programmet – herunder planlagte tekniske implementeringsdetaljer eller anden relevant information – bedes du kontakte [tips@keepandroidopen.org](mailto:tips@keepandroidopen.org) fra en _ikke-arbejdsmaskine_ og en _ikke-gmail_ konto. Dine oplysninger vil blive behandlet strengt fortroligt.

### Alle: Lad din stemme blive hørt {#everyone}

- [Installer F-Droid](https://f-droid.org) på dine Android-enheder. Jo flere brugere der benytter alternative platforme, desto sværere bliver det at udelukke dem.
- Giv Google direkte feedback gennem deres [undersøgelse om kravene til Androids udviklerverificering](https://docs.google.com/forms/d/e/1FAIpQLSfN3UQeNspQsZCO2ITkdzMxv81rJDEGGjO-UIDDY28Rz_GEVA/viewform?pli=1).
- Gør din holdning synlig på sociale medier og blogs – og link samtidig til [https://keepandroidopen.org](https://keepandroidopen.org).
- Kæmp imod falsk opbakning: Hvis du støder på opslag på fællesskabsforumer eller sociale medier, som forsvarer den nye politik (“Ja, men …”), så sig dem imod – og vær ikke bange for at tage stilling.
- Støt projektet ved at [redigere denne hjemmeside](https://github.com/keepandroidopen/keepandroidopen.github.io/blob/main/src/content/pages/en/index.md) og tilføje nyttig information.
- [Skriv under på denne underskriftsindsamling på change.org](https://www.change.org/p/stop-google-from-limiting-apk-file-usage/)

### Hjemmeside-ejere: Vis din støtte {#webmasters}

[Tilføj nedtællingsbanneret til din side](/banner) med et enkelt `<script>`-tag — uden eksterne afhængigheder, 20 indbyggede oversættelser samt masser af muligheder for tilpasning.
